溪口湖平海頭光漭
煙波到處盡屬清爽
島嶼觀來悉為佳賞
樹草蓊陰於溪畔兮渚浦葭蘆
風雲繚渺於海西兮水天浩滉
沙烏驚時而翱翔浮葉隨流而蕩漾
聞牧笛之長吹來漁歌而遞響
既佇竿以放懷復思人乎想像
然而
片帆煙水兩槳滄浪
不知榮富任樂康莊
宜浮游於天外兮恒出沒乎汪洋
既飄零於漁泊兮期棲息乎淮江
已多情於張子兮將有意於嚴光
慕季扎之尚清徽兮緬夷之事溟茫
復知
引任公之釣兮宜乎舒捲
浮仲由之桴兮允矣行藏
繫此生於南海樂造物乎前程
